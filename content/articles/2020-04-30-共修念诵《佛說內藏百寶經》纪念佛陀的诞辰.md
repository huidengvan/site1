---
title: 共修念诵《佛說內藏百寶經》纪念佛陀的诞辰
date: 2020-04-30T15:06:09.000Z
categories:
  - 慧灯禅修班
tags:
  - 通知
attachments: /up/纪念佛陀的诞辰.png
---
![/up/纪念佛陀的诞辰.png](/up/纪念佛陀的诞辰.png)

{{<youtube 29n7sWOnzI4>}}

#  佛說內藏(cánɡ)百寶經

 

後漢月氏三藏支婁迦讖(chèn)譯



佛在羅閱祇(qí)(`王舍城`)耆闍崛山(qí shé jué shān)(`灵鹫山`)中。時有萬二千比丘僧，菩薩七萬二千人共坐。

文殊師利菩薩從坐起，前白佛：「今菩薩大會，欲從佛聞漚(ōu)和拘舍羅(luó)(`善巧方便`)所入事。菩薩何因緣分別知內外事？」

佛語文殊師利菩薩：「聽我所說，隨世間習俗而入教，佛智不可量、經法不計，諸阿羅漢辟支佛所不能知，何況世間人當所聞知？世間人所行皆著，佛所行無所著，獨佛佛能相知，如佛經法所言，如佛身內外心智慧。

「佛何緣現世間？何因當別知？雖在世間皆不著，悉為世間作明。

「身所行、口所言、心所念，隨世間習俗而入，行內事，行諸佛法，所行無能過者，佛所行無有能逮者，隨世間習俗而入，無有能知者。

「佛用哀十方人故悉現明，隨世間所喜為說經法。

「菩薩不從父母遘(ɡòu)精而生，其身化作，譬如幻示現父母，隨世間習俗而入，示現如是。

「佛光焰不可計照明十方，隨世間習俗而入，示現七尺光明。

「佛未嘗(chánɡ)持足蹈(dǎo)地，文相反現地，隨世間習俗而入，示現如是。

「佛從數千萬億阿僧祇劫以來，成就般若波羅蜜，隨世間習俗而入，示現小兒。

「佛照明十方人於婬瞑(mínɡ)中，隨世間習俗而入，亦復現妻子。

「菩薩生墮地時自說言：『天上天下無過我者，我當過度十方人。』隨世間習俗而入。亦復問太子閻浮提坐樹下時，從是起去勤苦六年，隨世間習俗而入，示現人勤苦如是。

「佛道欲成時於樹下獨坐，隨世間習俗而入，放光使魔知之。

「佛智慧以成悉等無有能過者，隨世間習俗而入，得佛坐安隱，示現世間如是。

「雖得佛，用哀十方人故，當為說經度脫之。釋梵從佛求哀，為人故使佛說經，隨世間習俗而入，示現如是。

「佛智慧無有能增減者，隨世間習俗而入，示現智慧多少如是。

「佛亦無所從來，去亦無所至，住如本無，隨世間習俗而入，呼佛為出入，示現如是。

「佛無入所適(shì)住，譬如空亦無所適住，隨世間習俗而入，呼佛為住，示現如是。

「佛足譬如蓮花不受塵垢，佛洗足，隨世間習俗而入，示現如是。

「佛身如金不受塵(chén)垢，佛現入浴，隨世間習俗而入，示現如是。

「佛口中本淨潔(jié)，譬如欝(yù)金之香，佛反以楊枝漱(shù)口，隨世間習俗而入，示現如是。

「佛未嘗有飢時，用哀十方人故為現飢，隨世間習俗而入，示現如是。

「佛身如金剛淨潔(jié)無瑕(xiá)穢(huì)無清便，現人大小清便，隨世間習俗而入，示現如是。

「佛身無有衰老時，但有眾德，而現身衰老，隨世間習俗而入，示現如是。

「佛身未嘗有病，而現病呼醫服藥，與藥者得福無量，隨世間習俗而入，示現如是。

「佛力不可當，持一指動十方佛剎，現人羸(léi)瘦疲極，隨世間習俗而入，示現如是。

「佛一念頃能飛至無央數佛剎，而現疲極，隨世間習俗而入，示現如是。

「佛身如幻，以經法名為身，現人惡露身，隨世間習俗而入，示現如是。

「佛本無所有，隨世間所喜樂現所有，隨世間習俗而入，示現如是。

「佛身力不可計，終無坐起行步臥出，現人坐起行步臥出，隨世間習俗而入，示現如是。

「佛身終不以寒溫動，隨得寒溫陰(yīn)涼(liánɡ)，隨世間習俗而入，示現如是。

「佛如空，現人常著衣無有解時，譬如梵天人常著衣，隨世間習俗而入，示現如是。

「佛頭未嘗墮髮(fà)法但示人，亦無有見持剃刀去者，隨世間習俗而入，示現如是。

「佛無坐時，現人勤苦於石上坐，隨世間習俗而入，示現如是。

「佛咽喉有滋味之相，未嘗有飢時，用哀十方人故，有人施與麁(cū)惡悉為受，隨世間習俗而入，示現如是。

「佛功德之福不可盡，亦無有能過者，佛入城分衛(wèi)得空鉢出，隨世間習俗而入，示現如是。

「佛功德福不可盡，欲得天上天下名好衣悉可得，故著補納之衣，隨世間習俗而入，示現如是。

「佛欲得舍宅、床、臥具、天上天下珍寶、殿舍，悉可得，現世間人暴露精思草蓐(rù)上坐，隨世間習俗而入，示現如是。

「佛持威神吹海水悉令枯竭，見天雨持傘蓋，隨世間習俗而入，示現如是。

「佛一念頃能使數千萬億魔不知佛處，現人為魔所嬈(rǎo)，隨世間習俗而入，示現如是。

「佛悉曉了十方不可計諸佛所有經法，示現人反覆問，隨世間習俗而入，示現如是。

「佛用哀十方故出現世間欲教度，復現人供養得福無量，隨世間習俗而入，示現如是。

「佛無本，隨世間所喜色，現身如是本一，隨世間習俗而入，示現如是。

「合聚十方雷電之聲共作一聲，不能動佛一毛，現入禪三昧當於無聲處，隨世間習俗而入，示現如是。

「諸經法本無名，佛示人諸經法無央數，隨世間習俗而入，示現如是。

「佛想計本悉斷、常不離三昧，現人為說若干種經法，隨世間習俗而入，示現如是。

「佛前身所作善惡，不可前身得，會當後身得，佛示人自作自得，隨世間習俗而入，示現如是。

「佛知世間本無人，諸所有本無形，佛現度脫無央數人，隨世間習俗而入，示現如是。

「佛知諸經法本空，本亦無所有，現人有更死生，隨世間習俗而入，示現如是。

「本無今世後世之事，佛現人有今世後世之事，隨世間習俗而入，示現如是。

「五陰、六衰、四大合為一，本無有，佛示現人欲界、色界、無思想界，隨世間習俗而入，示現如是。

「本無過去當來今現在人，佛現死生五道中人，隨世間習俗而入，示現如是。

「佛為悉示愚癡皆盡，現人本布施，隨世間習俗而入，示現如是。

「過去當來今現在經法，佛悉知其本，佛示人可說、有不可說，隨世間習俗而入，示現如是。

「佛知諸經本末一切皆深，佛分別各自說其事，隨世間習俗而入，示現如是。

「佛所語無有異(yì)說，四諦法隨人所解而說，隨世間習俗而入，示現如是。

「諸比丘僧難可敗壞，正使數千億萬魔來，及諸惡不能破壞比丘僧，佛現人破壞比丘僧，隨世間習俗而入，示現如是。

「經法本無從誰學，亦莫不學者，佛現人經法，是受戒、是不受戒，隨世間習俗而入，示現如是。

「空空亦無繫(xì)，亦無脫世間，佛示人度脫，隨世間習俗而入，示現如是。

「佛般泥洹(bān ní huán)(`與“涅槃”同義`)無所向，阿羅漢般泥洹(bān ní huán)無所向，佛說法示人，隨世間習俗而入，示現如是。

「佛說無所生無所滅，是為要，亦無所得亦無所失，隨世間習俗而入，示現如是。

「佛說泥洹，譬如燈滅無形，但有字耳。經法無有能壞者，隨世間習俗而入，示現如是。

「佛悉知諸經法本無形，佛現人說經法甚眾多，隨世間習俗而入，示現如是。

「諸佛心皆無所罣(ɡuà)礙(ài)，未嘗離三昧時，現人生念，隨世間習俗而入，示現如是。

「佛諸惡悉盡，但有諸功德具足，佛現人諸惡未盡，隨世間習俗而入，示現如是。

「佛身行口言心念，當與智慧俱是為本，佛現人使比丘說經自復欲聞，隨世間習俗而入，示現如是。

「佛智慧所解無有竭(jié)底，過去當來今現在本空，佛現人說經法，隨其所喜各各為說，隨世間習俗而入，示現如是。

「諸佛合一身以經法為身，佛現為人說經法，隨世間習俗而入，示現如是。

「佛、辟支佛、阿羅漢、未得道人，現死生得泥洹，隨世間習俗而入，示現如是。

「佛現為羅漢說經法悉具足，雖知其具足，不及薩云若(`一切種智`)，隨世間習俗而入，示現如是。

「佛智慧無有能過者，悉知無有過去當來今現在，佛現所因緣說經法，隨世間習俗而入，示現如是。

「中有欲知佛及了佛法者，經本端界悉入，是人為曉了佛，隨世間習俗而入，示現如是。

「菩薩亦不入母腹中，亦不從母腹中出。何以故？經法本界無所不入。菩薩現人入母腹中，隨世間習俗而入，示現如是。

「無所從生法樂諸經法，亦無所從生，菩薩現人初生時，隨世間習俗而入，示現如是。

「菩薩母腹空定，含受一佛境界，菩薩各各現人因緣生，隨世間習俗而入，示現如是。

「佛化分身在無央數，不可復計佛剎悉遍至，佛身亦不增亦不減，隨世間習俗而入，示現如是。

「菩薩常現生無有絕時，常本無而住不勤苦，隨世間習俗而入，示現如是。

「佛智慧功德威神不可復計，佛現人限長短使人知之，隨世間習俗而入，示現如是。

「經法本界無有能過者，過去當來今現在皆空故。佛現人尊經法，隨世間習俗而入，示現如是。

「本無所生無所滅，經本界悉入，佛現人境界壞敗時，隨世間習俗而入，示現如是。

「經法本無所從生無形而住，佛現經法，隨世間習俗而入，示現如是。

「觀本無亦無所見亦無所視，佛視人悉見悉了悉知，隨世間習俗而入，示現如是。

「諸經法無有作者，亦無所出生，佛現人經法本無所出生，隨世間習俗而入，示現如是。

「泥洹及空無有形聲，亦無有名，佛現四大及形聲，隨世間習俗而入，示現如是。

「佛力無有雙(shuāng)比，不可復計，亦無減盡時，現人衰老求人給使，隨世間習俗而入，示現如是。

「佛慈哀悉遍等，終無有厄難窮(qiónɡ)極(jí)時，佛現癡人不當與從事，隨世間習俗而入，示現如是。

「佛諸功德成就悉具足，佛現功德少所，隨世間習俗而入，示現如是。

「無所從生本，從中亦無所出生，佛現三門者，隨世間習俗而入，示現如是。

「佛現本末無所罣礙(guà ài)，功德福無有能過者，佛現人有施與者，不斯受趣足而已，示不貪，隨世間習俗而入，示現如是。

「人有至誠善意念佛者，佛即為現，佛亦無處所，佛現身行菩薩道者，隨世間習俗而入，示現如是。

「佛度脫不可復計阿僧祇人，為不度一人。何以故？本無故，隨世間習俗而入，示現如是。

「佛珍寶內藏經，人有聞者，無有不得安隱(wěn)，度數千萬億劫無數如是，菩薩世世所行，用十方人故。菩薩世世行經戒，未曾有犯時，用是得佛智慧，有應是行得佛疾。菩薩行慈哀，有益十方無極，有作是行者，得佛疾。何人聞是不奉行者？佛威神巍巍，其有聞經法，莫不過度。」

佛說經已，文殊師利菩薩及諸菩薩等，皆歡喜，前為佛作禮而去。

 

 